<html>

<head>
<meta http-equiv="Content-Language" content="it">
<title>Inquinamento luminoso: definizione e cause</title>
</head>

<body>
<b>

<p align="left"><font face="Tahoma" size="4">INQUINAMENTO LUMINOSO: DEFINIZIONI E CAUSE<br>
</font></b><em><font face="Tahoma" size="2">tratto da &quot;La prevenzione
dell'inquinamento luminoso - Breve guida per valutare gli impianti di illuminazione
esterna&quot; maggio 2002 dell'Ing. Marco Vedovato&quot; </font></em></p>

<p><font face="Tahoma" size="2">Cominciamo con un concetto banale che non sarà male
rinfrescare: perché vediamo quando si illumina? </font></p>

<table border="0" cellpadding="0" cellspacing="0" width="100%">
  <tr>
    <td width="100%"><p align="center"><img src="../images/FIG21VED.jpg" width="395"
    height="443" alt="FIG21VED.jpg (128380 byte)"></td>
  </tr>
</table>

<p align="left"><font face="Tahoma" size="2">Come illustrato nella figura 2.1, la luce per
illuminare deve seguire un percorso analogo a quello indicato dalla linea spezzata 1:
dalla sorgente il raggio raggiunge un'area (per esempio una pavimentazione stradale) per
venirne in parte riflesso verso l'occhio dell'osservatore dove avverrà il processo della
visione. La luce che si propaga in altre direzioni, per esempio lungo le linee 2 e 3,
rimane inutilizzata; anzi la luce lungo la direzione 2 è addirittura controproducente
poiché, arrivando direttamente alla pupilla, causa abbagliamento. <b>Quindi solo la luce
che si riflette nell'area da illuminare è funzionale allo scopo</b>.<br>
Chiarito questo, possiamo ora dare una definizione di inquinamento luminoso; da un punto
di vista generale possiamo enunciarlo come: &quot;<b>alterazione della quantità naturale
di luce presente nell'ambiente notturno dovuta ad immissione di luce artificiale prodotta
da attività umane&quot;. </b>In questo caso viene posto rilievo al danno ambientale per
la flora, con l&#146;alterazione del ciclo della fotosintesi clorofilliana [6], e per la
fauna, in particolar modo per le specie notturne, private dell&#146;oscurità a loro
necessaria, e per gli uccelli migratori, impediti a riconoscere le principali stelle e
quindi destinati a perdere l&#146;orientamento nel volo notturno [7]. Tecnicamente
interessa però una enunciazione diversa:<b> <strong>&quot;ogni forma di irradiazione di
luce artificiale che si disperda al di fuori delle aree cui essa è dedicata e, in
particolar modo, se orientata al di sopra della linea dell&#146;orizzonte&quot;.</strong></b></font></p>

<p><font face="Tahoma" size="2"><b><strong> </strong></b>La prima parte della proposizione
appare immediatamente chiara: la luce che non colpisce gli oggetti da illuminare rimane
inutilizzata. La seconda necessita invece un approfondimento; andiamo perciò ad
analizzare come si propaga l&#146;inquinamento luminoso. </font></p>

<table border="0" cellpadding="0" cellspacing="0" width="100%">
  <tr>
    <td width="100%"><p align="center"><img src="../images/FIG22VED.jpg" width="384"
    height="375" alt="FIG22VED.jpg (117795 byte)"></td>
  </tr>
</table>

<p><font face="Tahoma" size="2">Nella figura 2.2 sono evidenziate tre tipiche emissioni
luminose emesse da un lampione &quot;a palla&quot;; nell'esempio qui proposto il lampione
a palla è utilizzato in quanto riassume tutti i possibili difetti di un impianto
illuminante. Analizziamo perciò ciascuna di queste emissioni [3]:</font></p>

<p><font face="Tahoma" size="2">· Emissione A: è diretta verso l'orizzonte; come
intuibile dalla figura è un tipo di emissione che arriva a propagarsi molto lontano dalla
sorgente, fino a 200-300 km di distanza oltre la quale interviene la naturale curvatura
terrestre a disperdere nello spazio la luce fin qui arrivata. In questo tragitto la luce
deve attraversare una maggiore spessore atmosferico (rispetto a B e C) per cui il
meccanismo della diffusione (interazione tra la luce, le molecole dell'aria e le polveri
in sospensione) agisce molto più efficacemente e di conseguenza più rilevante è
l'aumento di luminosità artificiale del fondo del cielo. A titolo di esempio, Milano
contribuisce all'inquinamento luminoso di Asiago, sede dei più grandi telescopi su suolo
italiano, per il 3%!</font></p>

<p><font face="Tahoma" size="2">· Emissione B: è diretta verso la verticale; dopo aver
attraversato l'atmosfera si perde nello spazio. Contribuisce ad aumentare l'inquinamento
luminoso a livello locale.</font></p>

<p><font face="Tahoma" size="2">· Emissione C: è dovuta alla luce riflessa (inquinamento
da luce indiretta) dalle superfici illuminate (strade, marciapiedi, piazze&#133;), quindi
dalla luce realmente utilizzata per illuminare. Questo contributo, sommandosi
all'emissione B contribuisce ad aumentare l'inquinamento luminoso a livello locale;
tipicamente il flusso luminoso riflesso ammonta a circa il 10% del flusso incidente.</font></p>

<p><font face="Tahoma" size="2">Appare ora chiaro come <b>il contributo più rilevante
all'inquinamento luminoso non è, come molti ancora credono, quello diretto verso la
verticale ma quello diretto a bassi angoli sopra la linea dell'orizzonte</b> (figura 2.3).<b>
</font></p>
</b>

<table border="0" cellpadding="0" cellspacing="0" width="100%">
  <tr>
    <td width="100%"><p align="center"><img src="../images/FIG23VED.jpg" width="316"
    height="299" alt="FIG23VED.jpg (49115 byte)"></td>
  </tr>
</table>

<p align="left"><font face="Tahoma" size="2">Il lettore tenga molto bene a mente questo
concetto perché è la chiave di tutto il discorso. Su questo punto conviene fare alcune
considerazioni. In alcuni ambienti illuminotecnici si sostiene che le emissioni
orizzontali non contano poiché vengono intercettate dalle pareti degli edifici; tale
teoria è facilmente confutabile. Infatti, se può essere esatta per impianti collocati
nel centro di una grossa città in cui le vie, e quindi le case, si incrociano le une con
le altre in modo apparentemente confuso, la cosa è molto meno vera se l'urbanistica si
sviluppa con grandi arterie diritte partenti da un centro (Parigi, per fare un esempio).
Inoltre man mano che ci si allontana dal centro, al diradarsi delle abitazioni, la luce è
sempre più libera di propagarsi, fermo restando che le periferie sono infestate da più o
meno potenti fari, faretti, torri faro quasi sempre installati alla tanto peggio, anche
per illuminare le cose più inutili ed assurde, per i quali, trattandosi di campi aperti,
non vi sono efficaci schermature da parte degli edifici.</font></p>

<p><font face="Tahoma" size="2"> Se la teoria di cui sopra fosse vera non si spiegherebbe
come mai Milano contribuisca per il 3% all'inquinamento luminoso di Asiago. Inoltre non
esistono solo grandi città come Milano e Torino! Non si dimentichi che vi sono pure una
miriade di cittadine e piccoli paesi il cui ridotto numero di abitazioni, di altezza meno
elevata, non offre alcuna efficace copertura alle dispersioni orizzontali; in questo caso
il problema si manifesta nella sua interezza. In zone di montagna si aggiungono gli
effetti delle altimetrie per cui lampioni collocati nelle zone più alte sono liberi di
diffondere luce ovunque, boschi compresi. Comunque, anche laddove sussista l'effetto di
schermo degli edifici, si tratta evidentemente di luce che entra, non richiesta,
attraverso le finestre in appartamenti privati; questo non va bene: l'illuminazione
pubblica illumini solo ciò che è pubblico ed il privato illumini (bene) solo ciò che è
suo, senza invadere le proprietà altrui! Ecco quindi la necessità prestare la massima
cura per eliminare le emissioni a bassi angoli sopra la linea dell'orizzonte, tenendo
presente che il tutto va comunque a vantaggio di una più confortevole visibilità oltre
ad evitare il dover fare una marea di regolamenti nei quali quello che è consentito in un
posto è vietato in un altro, il tutto a scapito della chiarezza e facilità di
applicazione. </font></p>

<p><font face="Tahoma" size="2">Ad ogni modo è doveroso agire su tutte le direzioni di
propagazione: quelle al di sopra dell'orizzonte (A e B) attraverso l'utilizzo, come
vedremo, di appropriate schermature e quelle da luce indiretta (tipo C) attraverso il
mantenimento di adeguati livelli di illuminazione, evitando le illuminazioni a giorno,
autentico ed inutile spreco di risorse. Si ricordi che illuminare non significa
trasformare la notte in giorno; la notte esiste da molto tempo prima dell'arrivo dell'uomo
e funge da regolatore dei cicli biologici di tutte le specie viventi e pertanto le va
tributato il dovuto rispetto. Non è progresso, a parere di chi scrive, il poter leggere i
giornali di notte all'aperto (anche perché di sera i giornali sono già vecchi!).</font></p>

<p><font face="Tahoma" size="2">&nbsp;</font></p>

<p><font face="Tahoma" size="2"><strong>Riferimenti bibliografici:<br>
</strong></font><font FACE="Times-Roman">3. Cinzano Pierantonio, 2000: &quot;<i>Disentangling
artificial sky brightness from single sources in</font><font FACE="Times-Italic">
diffusely urbanized areas, in measuring and modelling light pollution<font
FACE="Times-Roman">&quot;,</i> ed. P. Cinzano,Mem. Soc. Astron. Italiana<br>
6. Roman A., Giulini P., Giacometti G. M., Cinzano P., 1995, </font><i>Inquinamento
luminoso e probabili effetti sulle piante, tesi di laurea, Università di
Padova-Dipartimento di Biologia.<font FACE="Times-Roman"> <br>
7. </i>Lorenzo Fornesari. Elisabetta De Carli e Alessandro Ioele: </font><i>Monitoraggio
delle componenti faunistiche migratorie e degli elementi di disturbo causati alle stesse
dalla presenza aeroportuale,<font FACE="Times-Roman"> </i>Ass. FaunaViva, reperibile nel
sito di CieloBuio<br>
</font></p>
</font>
</body>
</html>
