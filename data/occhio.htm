<html>

<head>
<meta http-equiv="Content-Language" content="it">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>Il meccanismo della visione</title>
<style>
<!--
p
	{margin-right:0cm;
	margin-left:0cm;
	font-size:12.0pt;
	font-family:"Arial Unicode MS"}
h1
	{margin-bottom:.0001pt;
	page-break-after:avoid;
	font-size:12.0pt;
	font-family:"Times New Roman";
	font-weight:bold; margin-left:0cm; margin-right:0cm; margin-top:0cm}
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
<base target="_principale">
</head>

<body>

<h1 style="text-align: center"><font size="2" face="Tahoma">L'OCCHIO E LA 
VISIONE</font></h1>
<p style="text-align: center">&nbsp;</p>
<h1 style="text-align: center"><font size="2" face="Tahoma">Il meccanismo della 
visione&nbsp;</font></h1>
<p style="text-align: center"><font face="Tahoma"><font size="2">L’occhio, simile ad 
una sfera imperfetta con il diametro trasversale più breve dell’anteroposteriore,
é l'organo che ha la funzione di raccogliere gli stimoli luminosi che provengono dal mondo
esterno, convorgliarli sui recettori della retina, trasformali in 
potenziali d’azione ed inviarli come impulsi nervosi&nbsp; attraverso le vie ottiche al cervello dove avviene l’elaborazione dell’immagine
visiva. L'occhio
è protetto in alto, dalla luce e dal calore, dalle arcate sopraccigliari.
Queste sono ricoperte di peli</font>.&nbsp;&nbsp;<font size="2"> <br>
L’occhio è ospitato nella cavità orbitaria, una cavità ossea a forma di piramide 
formata da più ossa del neurocranio (frontale, sfenoide, etmoide) e dello 
splancnocranio (mascellare, zigomatico, lacrimale, palatino). </font></font></p>
<p style="text-align: center">
<font face="Tahoma">
<img border="0" src="immagine1.jpg" width="635" height="286"></font></p>
<p style="text-align: center"><font size="2" face="Tahoma">Anteriormente è
rivestito da 
due pieghe di muscolo cutaneo dette palpebre. Si distinguono, per posizione, in 
superiore ed inferiore. Partendo rispettivamente dal contorno superiore e da 
quello inferiore dell'apertura dell'orbita, e dirigendosi l'una verso l'altra, 
si applicano o si modellano sulla faccia anteriore del globo oculare, 
delimitando con i loro margini liberi una fenditura trasversale, la rima 
palpebrale, la cui forma ed ampiezza varia di continuo e che si chiude quando i 
margini palpebrali si pongono a contatto. Esternamente sono costituite da cute 
mentre nello spessore troviamo cellule muscolari e tessuto connettivo in cui 
sono adagiate ghiandole sebacee. La faccia interna delle palpebre è tappezzata 
dalla tonaca congiuntivale, sottile, trasparente e rosea che protegge 
ripiegandosi la parte esterna del globo oculare. Alle palpebre sono annesse le 
ciglia che svolgono un’ulteriore funzione di difesa nei confronti dell’occhio; 
quelle della palpebra superiore sono più rigide, numerose e fitte di quelle 
della palpebra inferiore e inoltre hanno una lunghezza di 8-12 mm, contro i 6-8 
mm delle altre. Un’ulteriore protezione è rappresentata dall’apparato lacrimale
in cui la ghiandola lacrimale con il suo secreto distribuito dal movimento delle 
palpebre lubrifica continuamente la parte anteriore del globo. Le lacrime 
convergono in un foro dove vi è un sacco lacrimale che continua in un dotto fino 
ad arrivare alla cavità nasale.</font></p>
<p style="text-align: center">
<font face="Tahoma">
<a href="../images/occhio/occhio[1].jpg">
<img border="0" src="occhio1.jpg" width="637" height="444"></a><br>
<font size="1"><i>Click sull'immagine per vedere la versione 
ingrandita</i></font></font></p>
<p style="text-align: center"><font face="Tahoma"><font size="2">La mobilità del globo 
oculare è garantita da muscoli striati estrinseci (una estremità sul globo ed 
una sulla parete ossea) che<span style="color: black"> permettono i movimenti 
laterali, verticali ed obliqui. </span></font><br>
<font size="2">L’occhio 
è formato da tre rivestimenti tonacali di tessuto disposti concentricamente </font><span style="color: black"><font size="2">tenuti distesi dalla presenza 
all’interno di un liquido viscoso, il corpo vitreo:</font></span><font size="2"><br>
-il rivestimento più esterno è la sclera, un tessuto protettivo che ricopre 
circa cinque sesti posteriori della superficie oculare e che, nella parte 
anteriore, è in continuità con la cornea. La sclera è connettivo denso bianco e appare opaca 
mentre la cornea è connettivo fibroso trasparente in quanto non è vascolarizzata,
è sporgente, ha il compito di 
far entrare la luce e rappresenta il primo mezzo diottrico.<br>
-Lo strato intermedio, in corrispondenza della sclera, è la coroide, molto ricca 
di vasi sanguigni, in continuità con il corpo ciliare e con l'iride che si trova 
nella parte anteriore dell'occhio. Il corpo ciliare contiene al suo interno il 
muscolo ciliare, collegato al cristallino attraverso i legamenti e permette 
l’accomodazione. L'iride 
è una formazione circolare, più o meno pigmentata, localizzata dietro la cornea; 
essa presenta un'apertura circolare al centro, la pupilla, le cui dimensioni 
sono controllate da un muscolo posto sul suo margine. Contraendosi e 
rilassandosi, questo muscolo fa allargare o rimpicciolire la pupilla stessa, 
controllando la quantità di luce che penetra nell'occhio. Il colore dell’occhio 
è dato dalla presenza e dal numero delle cellule pigmentate dell’iride. La 
pigmentazione è un carattere genetico. L’occhio chiaro è quello che, avendo 
minor pigmento, ha minor protezione nei confronti dell’intensità luminosa.<br>
-lo strato più interno è la retina, sensibile alla luce. La retina 
è una membrana fotosensibile, formata in gran parte da cellule nervose 
stratificate destinata a percepire le immagini degli oggetti del mondo esterno e 
ad inviare impulsi nervosi da questi evocati ai centri cerebrali visivi. Questa 
tonaca è costituita da dieci strati di cellule diverse e nel secondo, partendo 
dall’esterno, si trovano i coni e i bastoncelli i quali hanno differenti 
sensibilità ai colori e alla quantità di luce. I coni sono più sensibili ai 
colori, permettono un'alta acutezza visiva e sono composti da tre diversi 
pigmenti; i bastoncelli sono più sensibili dei precedenti alla luce e permettono 
la visione crepuscolare a scarsa acutezza visiva e sono costituiti da un 
pigmento chiamato rodopsina.</font></font></p>
<table border="0" width="99%" id="AutoNumber1" style="border-collapse: collapse" bordercolor="#111111" cellpadding="0" cellspacing="0">
  <tr>
    <td width="62%">
    <p style="text-align: center"><font size="2" face="Tahoma">Sulla 
    retina, in perfetta opposizione alla pupilla, si trova una piccola zona 
    elissoidale, di colore giallo, chiamata <strong style="font-weight: 400">
    macula</strong> 
    al centro della quale si trova la <em style="font-style: normal">
    fovea che corrisponde al centro geometrico 
    della retina</em>: essa corrisponde alla zona di 
    massima acutezza visiva dell'occhio e contiene esclusivamente coni. Intorno 
    a essa sono presenti sia coni sia bastoncelli; procedendo verso la periferia 
    della zona sensibile i coni si diradano e, all'estremità esterna, si trovano 
    solo bastoncelli.</font></td>
    <td width="48%">
    <p align="center">
    <font face="Tahoma">
    <img border="0" src="immagine4.jpg" width="240" height="290"></font></td>
  </tr>
</table>
<p style="text-align: center"><font face="Tahoma"><font size="2">Nel punto in 
cui il
<strong style="font-weight: 400">nervo ottico</strong>
emerge dal bulbo oculare si trova una piccola zona rotonda di retina priva di 
cellule fotosensibili, la papilla ottica, che rappresenta il punto cieco 
dell'occhio.<br>
All’interno dell’occhio in ordine si trovano anche l’umore acqueo, il 
cristallino, il corpo vitreo che come la cornea sono mezzi diottrici. L’umore acqueo 
è un liquido trasparente ed acquoso e si trova nella camera anteriore 
posizionata tra la cornea e l’iride.</font></font></p>
<p style="text-align: center">
<font face="Tahoma">
<img border="0" src="immagine6cristallino.jpg" width="274" height="237"></font></p>
<p style="text-align: center"><font size="2" face="Tahoma">
Il cristallino è un corpo trasparente e refrattile le cui superfici 
anteriore e posteriore sono convesse. E’ posto proprio dietro il foro pupillare 
ed è mantenuto in sede dai legamenti del muscolo ciliare. La superficie 
posteriore del cristallino è più convessa dell’anteriore. Il corpo vitreo 
è formato da un materiale semifluido ed occupa i 4/5 posteriori del bulbo 
oculare. <br>
Gli occhi possono essere paragonati a semplici macchine fotografiche, in quanto 
il cristallino forma sulla retina fotosensibile, che corrisponde a una pellicola 
fotografica, un'immagine capovolta degli oggetti. Nell'occhio la messa a fuoco 
viene ottenuta con l'appiattimento o l'arrotondamento del cristallino: tale 
processo viene chiamato accomodazione. In condizioni normali, l'accomodazione 
non è necessaria per vedere oggetti lontani. Il cristallino, appiattito dal 
legamento sospensore, mette a fuoco questi oggetti sulla retina.<br>
A causa della struttura nervosa della retina, l'occhio vede con la massima 
chiarezza solo nella regione della fovea. I coni permettono di distinguere 
dettagli fini, in quanto sono collegati singolarmente alle fibre nervose e 
pertanto gli stimoli diretti a ciascuno di essi vengono riprodotti in modo 
preciso. I bastoncelli, invece, sono collegati alle fibre nervose a gruppi; 
pertanto sono in grado di rispondere a stimoli ridotti ma diffusi, mentre non 
hanno la capacità di distinguere piccoli dettagli dell'immagine visiva. A causa 
di queste differenze, sia strutturali che funzionali, il campo visivo 
dell'occhio è formato da una piccola zona centrale di grande nitidezza, 
circondata da una zona di nitidezza minore, in cui però la sensibilità alla luce 
è maggiore. La conseguenza di questo fenomeno è che gli oggetti risultano 
visibili di notte nella parte periferica della retina, mentre sono invisibili in 
quella centrale. Quindi i responsabili della visione diurna sono i coni, mentre 
alla visione notturna sono i bastoncelli.</font></p>
<table border="0" cellspacing="1" width="99%" id="AutoNumber2" height="310">
  <tr>
    <td width="61%" height="310">
    <p style="text-align: center">
    <font size="2" face="Tahoma">Il meccanismo della visione comporta la sensibilizzazione 
    delle cellule della retina da parte del pigmento rodopsina. Se l’occhio 
    dovesse essere esposto ad un’ illuminazione permanente, la produzione di 
    questo pigmento si bloccherebbe portando l’individuo alla cecità. 
    Chiaramente la luce in eccesso emessa dagli impianti di illuminazione 
    notturni, non portano a cecità ma creano comunque una diminuzione 
    dell’efficienza dell’apparato visivo. Per la produzione della rodopsina è 
    necessaria la vitamina A: per tale motivo, una carenza alimentare di questa 
    vitamina può provocare problemi della visione notturna (emeralopia). La 
    rodopsina viene inattivata per azione della luce e deve essere riformata dai 
    bastoncelli in condizioni di oscurità; quindi, l'effetto che si avverte 
    passando dalla luce del sole a una stanza buia, quando non si riesce a 
    vedere nulla, è dovuto al fatto che le nuove molecole di rodopsina non sono 
    ancora disponibili. Quando il pigmento si è formato e gli occhi sono 
    diventati sensibili ai bassi livelli di illuminazione, si dice che la vista 
    si è adattata all'oscurità.</font></td>
    <td width="45%" height="310">
    <font face="Tahoma">
    <img border="0" src="immagine3.jpg" width="400" height="310"></font></td>
  </tr>
</table>
<p style="text-align: center">
<font face="Tahoma"><font size="2">
<span style="font-weight: 700">La percezione 
della luce</span><br>
Le vibrazioni elettromagnetiche emesse dal sole e da altre fonti luminose 
posseggono lunghezze d’onda infinitamente variabili. Il cosiddetto spettro del 
visibile comprende le lunghezze d’onda tra i 400 e gli 800 micron. Le vibrazioni 
a lunghezza d’onda più corta costituiscono i cosiddetti raggi ultravioletti; 
quelle a lunghezza d’onda maggiore sono note come raggi infrarossi e onde 
elettromagnetiche. Quando le vibrazioni luminose colpiscono la retina, vi 
generano impulsi nervosi che sono inoltrati lungo le vie ottiche ai centri 
visivi, tra i quali è compresa la corteccia occipitale.</font></font></p>
<p style="text-align: center">
<font face="Tahoma"><font size="2">
<span style="font-weight: 700">La 
rifrazione della luce</span><br>
I raggi luminosi che attraversano la regione centrale del foro pupillare 
penetrano nell’occhio perpendicolarmente rispetto al piano retinico, mentre 
quelli che transitano per le zone periferiche della pupilla vi penetrano 
obliquamente. Perchè possa essere percepita un’immagine distinta, i raggi 
obliqui devono convergere sulla retina nello stesso punto di fuoco dei raggi 
perpendicolari. La cornea, l’umore acqueo, il cristallino e il corpo vitreo 
formano un sistema di corpi rifrangenti(o diottrici) propri dell’occhio. I raggi 
luminosi subiscono una deviazione del loro decorso (rifrazione) principalmente 
nel passare dall’aria nella cornea e dall’umore acqueo nel cristallino e da 
questo nel corpo vitreo. Per far ciò seguono le leggi della rifrazione:</font></font></p>
<p style="text-align: center; text-indent: -17.0pt; margin-left: 17.0pt">
<font face="Tahoma">
<font size="2">·</font><span style="font-variant: normal; font-family: Tahoma"><font size="2">&nbsp;&nbsp;&nbsp;&nbsp;&nbsp;&nbsp;&nbsp;
</font></span><font size="2">Prima legge della 
rifrazione:il raggio incidente, il raggio rifratto e la retta perpendicolare 
alla superficie del punto d’incidenza stanno sullo stesso piano.</font></font></p>
<p style="text-align: center; text-indent: -17.0pt; margin-left: 17.0pt">
<font face="Tahoma">
<span style="color: fuchsia"><font size="2">·</font></span><span style="font-variant: normal; font-family: Tahoma; color: fuchsia"><font size="2">&nbsp;&nbsp;&nbsp;&nbsp;&nbsp;&nbsp;&nbsp;
</font></span><font size="2">Seconda legge 
della rifrazione:sin Î/sin 0</font></font></p>
<p style="text-align: center">
<font face="Tahoma"><font size="2">
<span style="font-weight: 700">La fisiologia 
della visione<br>
</span>L’occhio vede tutti quegli oggetti 
che, almeno in parte, riflettono le radiazioni luminose da cui sono colpiti o 
che emettono radiazioni luminose per proprio conto. Le radiazioni luminose 
riflesse o emesse dagli oggetti sono poste a fuoco sui coni e bastoncelli della 
retina e gli impulsi nervosi di conseguenza evocati, sono inoltrati lungo il 
nervo ottico sino a varie stazioni di relay, dalle quali in parte pervengono 
alla corteccia visiva del lobo occipitale del cervello. Di qui gli impulsi 
sarebbero trasmessi ad aree corticali associative, ove ridestano informazioni 
precedentemente memorizzate che consentono di interpretarne il significato.
</font></font></p>
<p style="text-align: center"><font face="Tahoma"><b><font size="2">La visione 
binoculare</font></b><font size="2"><br>
Il vantaggio di avere due occhi funzionanti, anziché uno solo, consiste 
principalmente nel possedere una vera visione binoculare, vale a dire 
stereoscopica. Un’immagine stereoscopica si ottiene, come nel caso dei due 
occhi, osservando lo stesso campo simultaneamente da due angoli leggermente 
diversi. Nella visione stereoscopica, infatti, le due immagini ottiche sono 
ottenute da angoli leggermente differenti. Ciò conferisce alla visione il senso 
di profondità e di distanza ed equivale ad aggiungere una terza dimensione al 
campo visivo. Per una corretta visione binoculare risultano indispensabili: <br>
1. la possibilità di far convergere i due bulbi oculari (ovvero sia di ruotarli 
lievemente in direzione mediale);<br>
2. la possibilità di variare il diametro del foro pupillare;<br>
3. l’accomodazione;<br>
4. la normalità dei mezzi rifrangenti o diottrici dell’occhio.</font></font></p>
<p style="text-align: center; text-indent: -18.0pt; margin-left: 39.0pt"><font face="Tahoma"><b>
<font size="2">Convergenza dei bulbi oculari</font></b><font size="2"><br>
Nel corso della visione binoculare è necessario far convergere i due occhi in 
modo che le due immagini di uno stesso oggetto cadano su punti corrispondenti 
delle due retine. L’eccitazione di due punti retinici corrispondenti determina 
la percezione di una singola sensazione visiva; è per questo motivo che, 
ordinariamente, la visione binoculare non si associa a diplopia (o percezione 
sdoppiata delle due immagini retiniche di un singolo oggetto). La convergenza 
dei due globi oculari è controllata dall’innervazione dei due muscoli retti 
mediali. La corrispondenza tra le due retine e la coordinazione muscolare 
necessaria a permetterla, sono determinate dall’insieme delle connessioni 
integrative esistenti tra i diversi centri nervosi che controllano l’attività 
dei muscoli estrinseci degli occhi.</font></font></p>
<p style="text-align: center; margin-left: 3.0pt"><font face="Tahoma"><font size="2">&nbsp;</font><b><font size="2" face="Tahoma">La 
variazione del diametro pupillare<br>
</font></b><font size="2">Se in un ambiente illuminato si fissa un 
oggetto vicino, la pupilla si restringe in modo che le radiazioni luminose che 
penetrano nell’occhio transitino per la zona centrale del cristallino, cioè per 
quella zona in cui la convessità e il potere rifrangente del cristallino sono 
massimi e che si trova in perfetto allineamento con la fovea centrale. Se 
l’illuminazione ambientale è debole, la pupilla si dilata, facendo pervenire i 
raggi luminosi alle porzioni più periferiche della retina, quelle cioè in cui la 
concentrazione di rodopsina è maggiore. La contrazione della pupilla è ottenuta 
in via riflessa: lo sfintere pupillare è indotto a contrarsi da impulsi 
provenienti dalle fibre parasimpatiche del nervo oculomotore, destati 
dall’arrivo alla retina di radiazioni luminose molto intense. Se la luce 
ambientale è debole, l’intensità della stimolazione retinica diminuisce e,
come 
diretta conseguenza di ciò la pupilla si dilata. In casi di particolare 
eccitazione, di spavento, ecc…, la pupilla si presenta pure dilatata a seguito 
di impulsi che le provengono dall’ ortosimpatico spinale con la mediazione del 
ganglio cervicale superiore.</font></font></p>
<p style="text-align: center; margin-left: 3.0pt"><font face="Tahoma"><b>
<font size="2">L'accomodazione</font></b><font size="2"><br>
L’ accomodazione consiste nel mettere a fuoco sulla retina oggetti posti a 
distanze diverse dall’ occhio. Essa è il risultato di 3 risposte motorie 
distinte, ma coordinate:<br>
1) La convergenza dei due occhi;<br>
2) La costrizione pupillare;<br>
3) L’ alterazione del potere rifrangente del cristallino.<br>
Anche l’ alterazione della rifrangenza del cristallino è dovuta ad un’ attività 
motoria riflessa. L’arrivo sulla retina di un’ immagine sfuocata dà origine ad 
afferenze che lungo il nervo ottico si portano al mesencefalo e da questi alla 
porzione inferiore del nucleo parasimpatico dell’ oculomotore, che controlla l’ 
attività del muscolo ciliare dal quale essenzialmente dipende la messa in opera 
del processo di accomodazione. Quando l’ occhio riposa o fissa oggetti lontani, 
il legamento sospensore del cristallino, che si inserisce da un lato ai processi 
ciliari e dall’ altro alla capsula della lente, esercita su di quest’ ultima una 
tensione tale da mantenere il cristallino appiattito, specialmente in 
corrispondenza della sua faccia anteriore sulla quale si inserisce. Quando 
l’occhio fissa un oggetto vicino, come fa quando si scrive o si cuce, il muscolo 
ciliare si contrae, tira verso l’avanti la coroide e, in tal modo, fa diminuire 
la tensione esercitata sul cristallino dal suo legamento sospensore: in 
conseguenza di ciò la superficie anteriore del cristallino diviene più convessa. 
L’ accomodazione necessaria a mettere a fuoco oggetti vicini è sempre risultato 
di un processo attivo, e perciò, è sempre più o meno affaticante. Al contrario, 
l’accomodazione necessaria a mettere a fuoco sulla retina oggetti lontani è il 
risultato di un processo passivo: ne consegue che l’occhio può fissare 
indefinitamente e senza mai stancarsi oggetti lontani.</font></font></p>
<p style="text-align: center; margin-left: 6.0pt"><font face="Tahoma"><b>
<font size="2">L'inversione delle immagini</font></b><font size="2"><br>
A seguito della rifrazione che i raggi luminosi subiscono entrando nell’occhio, 
le immagini degli oggetti esterni si formano sulla retina capovolte. Noi non 
vediamo le immagini capovolte perché la sede reale delle nostre sensazioni 
visive è costituita da centri cerebrali e che la proiezione di tali sensazioni 
al mondo esterno è una pratica appresa con l’esperienza.</font></font></p>

</body>

</html>
